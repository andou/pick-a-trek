---
layout: sentiero
excerpt_separator: <!--more-->
title:  "Sul Monte Maggiorasca da Passo del Tomarlo"
date:   2019-04-20 09:05:00 +0100
track:  /assets/tracks/2019-04-20-Da_Passo_del_Tomarlo_a_Monte_Maggiorasca.gpx
track_color: green
grid-gallery: /assets/img/galleries/2019-04-20_Maggiorasca/
image: /assets/img/galleries/2019-04-20_Maggiorasca/IMG_4641.jpg
featured_image:
    alt: Maggiorasca
    caption: Antonio esulta con il vento sulla cima del Maggiorasca
categories:
- Italia
- Appennino Ligure
tags:
- Tranquillo
- Andata e ritorno
- Panorami
- Appennino
- Facile
difficulty: 1
distance: 7.172 km
time: 2:34:39
min_elev: 1469
max_elev: 1787
loss_elev: -335
gain_elev: 331
---
Un sentiero facile e relativamente breve che conduce alla vetta più alta dell'Appenino Ligure. Adatto anche a famiglie con bambini.

<!--more-->

C'è stato un momento della nostra esperienza di escursionisti in cui ci eravamo messi in testa di visitare tutte le cime più importanti dell'Appenino Ligure. Ne avevamo identificato 30 e ci eravamo prefissati di toccarle tutte.
Non siamo ancora riusciti ad arrivare in cima a tutte e 30, ma con questa escursione abbiamo aggiunto alla collezione il **Monte Maggiorasca**, che con i suoi 1804 metri ne rappresenta il punto più alto.

Per raggiungere la cima di questo massiccione di rocce basaltiche che sorge sullo spartiacque tra la zona dell'Aveto e quella del Ceno abbiamo deciso di percorrere la via più breve, ovvero quella che parte dal **Passo del Tomarlo**.

Il Passo del Tomarlo, meta a sua volta di bikers a giudicare dagli sticker che si trovano sul suo cartello, mette in comunicazione appunto la Val D'Aveto con la Val di Nure e la Val di Ceno. Noi ci siamo arrivati salendo da Santo Stefano D'Aveto, ma poco importa il punto da cui si arriva :smile:

Il sentiero è piuttosto breve e anche se a tratti si presenta un poco ripido e comunque adatto anche a famiglie con bambini. Si snoda quasi nella sua interezza all'interno di un bosco di faggi, fino a condurre ai piedi della parete meridionale del monte, permettendo con qualche balza rocciosa di arrivare poi in vetta. Interessante lungo il percorso la **Moglia dell'Anguilla**, una zona umida di origine glaciale.

Il sentiero permette anche alcune interessanti e panoramiche deviazioni, verso il **Monte Croce Marticano**, come in questa escursione o verso il **Monte Bue** (seconda vetta più alta dell'Appenino Ligure) e la **Rocca del Prete**. Queste due deviazioni le abbiamo *coperte* durante un'altra [escursione successiva]({% link _sentieri/2019-09-15-Tomarlo_Maggiorasca_Bue_Rocca_dei_preti.markdown %}){:target="_blank"}.

Arrivati alla cima, molto (*molto*) ventosa, è possibile godere di una bellissima vista sulle valli circostanti, al cospetto della **Statua della Madonna di Guadalupe**.
