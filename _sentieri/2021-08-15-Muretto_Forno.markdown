---
layout: sentiero
longitude : 9.73553
latitude : 46.33887
title:  "Anello dei Passi Muretto e Forno da Chiareggio"
date:   2021-08-15 09:05:00 +0100
track:  /assets/tracks/2021-08-15_Muretto_Forno.gpx
image: /assets/img/galleries/2021-08-15_Muretto_Forno/2021-08-15_13-54-31_073.jpeg
featured_image:
    alt: Il cartello che segna il Passo del Forno
    caption: Il cartello che segna il Passo del Forno
track_color: green
excerpt_separator: <!--more-->
grid-gallery: /assets/img/galleries/2021-08-15_Muretto_Forno/
categories:
- Italia
- Alpi Retiche
tags:
- Anello
- Panorami
- Passi Alpini
- Valtellina
- Valmalenco
- Impegnativo
difficulty: 3
comments: true
distance: 16.70 
duration: 8:28:00
min_elev: 1614
max_elev: 2944
loss_elev: -1513
gain_elev: 1513
---

Abbiamo provato ad unire due distinte escursioni, quella al Passo del Muretto e quella al Passo del Forno in un anello con partenza da Chiareggio. Il risultato è un giro piuttosto impegnativo.

<!--more-->

Come sa bene chi frequenta la Valmalenco, ci sono diverse escursioni che possono essere compiute partendo dalla bellissima località di [Chiareggio](https://it.wikipedia.org/wiki/Chiareggio){:target="_blank"}, due di queste sono quelle che prevedono la salita rispettivamente al Passo del Muretto e al Passo del Forno.

Il Passo del Muretto è un passo Alpino che collega la Valmalenco e di conseguenza la Valtellina alla regione svizzera Maloja, nel Canton Grigioni. Il valico ha una forte importanza storica, essendo stato cruciale soprattutto nei secoli di dominazione Grigiona della Valtellina e la salita ad esso è una delle escursioni estive più classiche.

Il Passo del Forno è un secondo e meno frequentato punto di accesso al Canton Grigioni alternativo al Passo del Muretto e nelle sue vicinanze è presente la [Capanna del Forno](https://www.fornohuette.ch/){:target="_blank"}, un Rifugio Alpino gestito dal Club Alpino Svizzero.

Abbiamo pensato di unire due escursioni relativamente semplici e ne è risultata una unica molto impegnativa con diverse ore di cammino su faticoso terreno d'alta quota ma che ripaga con bellissime viste sul massiccio del Disgrazia.

## Chiareggio - Pian del Lupo

Questo sentiero, come altri che abbiamo descritto in passato, parte dal parcheggio di Pian del Lupo, nel fondovalle di Chiareggio. Per arrivare al parcheggio, dunque, si sale da Sondrio lungo la strada provinciale numero 15, si risale la Valmalenco e, oltrepassata Chiesa Valmalenco si prosegue per San Giuseppe prima e Chiareggio poi.

Dall'estate 2021, dopo la frazione di San Giuseppe, per raggiungere Chiareggio occorre pagare un ticket di ingresso di 5€ a vettura per giornata.

Arrivati alla piccola frazione la si percorre per tutta la lunghezza fino a raggiungere l'ampio parcheggio in Zona Pian del Lupo.

## Il sentiero

Premettiamo subito che il percorso qui descritto è particolarmente impegnativo e prevede, soprattutto nel tratto tra i due passi del Forno e del Muretto, una buona esperienza di escursioni in ambiente di alta quota, un passo sicuro e una discreta capacità di orientamento su pietraie.

Siete ancora interessati? Sicuri? Bene, procediamo allora :smile:

Nei pressi dell'[Hotel Gembro](https://www.hotelgembro.com/) imbocchiamo la bellissima mulattiera militare che, con diversi larghi tornati ci porta fino nei pressi dell'Alpe dell'Oro(2010m). Da qui la strada prosegue con lunghi traversi fino al passo del Muretto a quota 2562m.

{% figure {{ site.data.weserve.url | append: site.url | append: "/assets/img/galleries/2021-08-15_Muretto_Forno/2021-08-15_12-20-39_283.jpeg&w=400" }},col-lg-6 float-lg-right mr-lg-2, Ometto lungo il ghiaione tra i due passi %}

Da qui fino al passo del Forno è presente la parte impegnativa dell'escursione, la quale prevede di attraversare diverse pietraie seguendo dei picchetti segnavia fino ad arrivare al "Belvedere del Disgrazia" a quota 2944. Siamo al bivio con la via normale al Monte del Forno, che però non seguiamo, scendendo invece, anche attraverso anche alcuni brevi passaggi su placche di granito, fino al Passo del Forno.

Dal Passo del Forno ridiscendiamo tutta la Val Bona fino a raggiungere le Alpi Vazzeda Superiore prima ed Inferiore poi per infine attraversare il Mallero nelle vicinanze delle baite di Forbesina e tornare al parcheggio.