---
layout: sentiero
title:  "Grignetta"
date:   2019-07-07 09:05:00 +0100
track:  /assets/tracks/2019-07-07-Grignetta.gpx
track_color: green
categories:
- Italia
- Prealpi
grid-gallery: /assets/img/galleries/2019-07-07_grignetta/
tags:
- Andata e ritorno
- Panorami
- Questi un pò le gambe le spezzano
- Facili roccette
image: /assets/img/featured/2019-07-07-Grignetta.jpg
featured_image:
    alt: Il lago dall'alto
    caption: Il lago dall'alto
---

Per chi vive a Milano o nei pressi (come noi), la zona di Lecco è meta piuttosto comune quando si vuole fare qualche _sgambata_ in montagna. 

Le **Grigne** sono spesso una valida meta che permette di godere di viste eccezionali, anche se talvolta non senza il prezzo di qualche fatica :smile:.

Per questo sentiero abbiamo deciso di salire in cima alla **Grigna Meridionale** (2184 m), comunemente detta anche **Grignetta**, tramite il sentiero Cresta Cermenati, che rappresenta la strada più semplice per la vetta.

Il sentiero nel suo complesso è semplice e non troppo esposto, a parte un piccolo tratto finale attrezzato anche con corde fisse. Nonostante questo sono presenti molti detriti pietrosi lungo tutto il percorso ed è quindi importante prestare sempre la massima concentrazione durante l'ascesa e il ritorno.

Siamo partiti dai Piani dei Resinelli, dove, come era normale aspettarsi, abbiamo fatto fatica a trovare un posto per l'auto. Una volta trovato si parte alla volta del **Rifugio Carlo Porta**, da dove parte il sentiero vero e proprio.

Inizialmente ci si muove all'interno di un bosco di faggi, appena usciti dal quale si intraprende la salita _importante_. Si tratta di una salita piuttosto ripida e che non concede molto spazio al riposo delle gambe. 

{% figure {{ site.data.weserve.url | append: site.url | append: "/assets/img/featured/2019-07-07-Grignetta-02.jpg&w=400" }},col-lg-6 float-lg-right mr-lg-2, Il tratto di salita finale, Il tratto di salita finale %}

Come ama dire Marta in questi casi: 
> Qui si tagliano le isoipse dritto per dritto

Emblema di sintesi ad effetto tra vernacolo (_dritto per dritto_) e corretti termini tecnici (_isoipse_).

Al termine della salita lungo il sentiero Cermenati si giunge alla Cresta Cermenati vera e propria, dove, con l'aiuto di corde fisse raggiungiamo infine il ripiano sommitale della vetta, nei pressi del Bivacco Ferrario, dalla tipica forma di astronave. A darci il benvenuto ci sono anche parecchi gracchi alpini.

Da qui la vista spazia largamente sul lago di Como, i laghi Briantei e tutte le Prealpi Orobie, con sullo sfondo le Alpi.

Salire sulla Grignetta tramite la Cresta Cermenati come abbiamo fatto noi rappresenta la via più semplice per farlo e si tratta comunque di un sentiero escursionistico. Nonostante questo non fatevi trarre in inganno da "_via più semplice_", dal momento che occorre comunque prestare la massima attenzione a dove si mettono i piedi.

Non solo. Non fatevi nemmeno trarre in inganno da quel suffisso _etta_, dal momento che circa 900 metri di dislivello in 6 chilometri e mezzo (dal parcheggio alla cima) non sono esattamente uno scherzo.