---
layout: sentiero
title:  "Zucco di Sileggio da Somana"
date:   2021-05-08 09:05:00 +0100
excerpt_separator: <!--more-->
track:  /assets/tracks/2021-05-08-Zucco_di_Sileggio.gpx
track_color: green
grid-gallery: /assets/img/galleries/2021-05-08_Zucco_di_Sileggio/
image: /assets/img/galleries/2021-05-08_Zucco_di_Sileggio/torrente_3.jpeg
featured_image:
    alt: Un torrente da attraversare
    caption: Un torrente da attraversare
categories:
- Italia
- Prealpi
tags:
- Anello
- Fiume
- Ripido
- Impegnativo
difficulty: 3

---

Un anello salendo lungo il torrente e fino allo Zucco di Sileggio, e discesa ripida fino a Somana 
<!--more-->

Da Somana, abbiamo intrapreso un anello per raggiungere lo Zucco di Sileggio. Per la salita abbiamo seguito il torrente Valle Meria, con alcuni tratti un po' esposti e attrezzati con catene per attraversarlo. 
Affascinanti le cascate e molto divertenti gli attraversamenti, ma con il sentiero bagnato o il fiume un po' più grosso non li consigliamo affatto.

Arrivati alla Chiesa di Sant'Antonio, il sentiero prosegue più agilmente tra boschi e radure, e dalla Bocchetta di Verdascia, da dove si vede la vallata ovest, si resta in cresta fino allo Zucco di Sileggio, da dove si vede, a est, il Grignone.

Per scendere, abbiamo preso la "direttissima". Attenzione a prendere il sentiero giusto: la direttissima prevede una scala verticale a piombo nel vuoto, che abbiamo aggirato.

Proseguiamo sulla cresta, e raggiungiamo le altre piccole cime: Zucco Morterolo, Zucco di Belloeuria, Zucco di Tura. A scendere alcuni passaggi sono complicati, serve mano ferma e due indicazioni su dove mettere i piedi. 
Sconsigliato a chi soffre di vertigini. 

Dopo queste cime, la strada è dritta e molto ripida fino a Somana, bella perchè nel bosco, ma sgradevole per le ginocchia. 
Sconsigliamo quindi la direttissima per scendere, ma anche la via del fiume a scendere potrebbe essere impegnativa. C'è una terza strada che può essere utile per chiudere l'anello, forse più agevole delle due che abbiamo fatto noi.
