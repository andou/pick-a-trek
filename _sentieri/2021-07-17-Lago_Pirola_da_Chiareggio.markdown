---
layout: sentiero
title:  "Lago Pirola da Chiareggio"
date:   2021-07-17 09:05:00 +0100
track:  /assets/tracks/2021-07-17-Lago_Pirola_da_Chiareggio.gpx
grid-gallery: /assets/img/galleries/2021-07-17_Lago_Pirola/
image: /assets/img/galleries/2021-07-17_Lago_Pirola/004.jpeg
featured_image:
    alt: Il lago Pirola
    caption: Il lago Pirola
track_color: green
excerpt_separator: <!--more-->
categories:
- Italia
- Alpi Retiche
tags:
- Anello
- Panorami
- Valtellina
- Valmalenco
- Laghi
- Escursionistico
difficulty: 1
comments: true
---

Un tranquillo e facile giro ad anello che conduce prima al Rifugio Gerli e Porro e poi fino al Lago Pirola, con belle viste su tutta la Val Sissone e fino al Passo del Muretto.

<!--more-->

Per chi come noi è abituato da un pò a visitare la Val Malenco sa bene che uno dei sentieri più semplici e piacevoli per acclimatarsi alle sgambate in montagna è quello di salire all'Alpe Ventina per fare una visita ai Rifugi [Gerli e Porro](https://www.rifugiogerliporro.it/) prima e all'omonimo [Rifugio Ventina](http://www.rifugioventina.it/) poi.

Se uno ha voglia e gamba, poi, può percorrere tutto il [Sentiero Glaciologico Vittorio Sella](https://www.valtellina.it/it/approfondimenti/trekking/il-sentiero-glaciologico-vittorio-sella){:target="_blank"} per arrivare fino a raggiungere il ghiacciaio.

Un'altra bella __estensione__ di questa gita è quella che abbiamo fatto scorso anno fino ad arrivare al [Larice Millenario](https://www.sondrioevalmalenco.it/sites/default/files/luogo/attachments/96582/sentiero_del_larice_millenario.pdf){:target="_blank"} ma che, per nostra disattenzione non avevamo tracciato.

Ad ogni buon conto, la traccia qui sotto è relativa ad una bellissima alternativa che prevede, partendo dal parcheggio di Pian del Lupo a Chiareggio, poco prima di arrivare al Rifugio Gerli e Porro di prendere il sentiero che si sviluppa alla nostra sinistra nella direzione dell'Alpe Pirola e da li salire poi all'omonimo Lago. 
In realtà una volta arrivati in prossimità del Rifugio Gerli e Porro, a differenza del nostro tracciato, se non l'avete mai visitata, vi consigliamo vivamente di fare un salto all'Alpe Ventina, davvero molto graziosa, come ampi prati, alcune vecchie malghe, una chiesetta votiva e, appunto, i due rifugi sopra citati.

Quale che sia la vostra scelta, il sentiero che invece conduce all'Alpe Pirola ha un tratto iniziale piuttosto breve di pietraia e poi si dipana lungo il fianco della montagna fino ad arrivare ad alcune vecchie malghe in disuso. Da lì inizia un tratto piuttosto ripido che porta abbastanza in fretta alla diga che forma il lago stesso.

Da qui si può chiudere un giro passando sotto il Torrione Porro per tornare all'Alpe Ventina oppure, come abbiamo fatto noi, tornare sui propri passi fino all'Alpe Pirola, dalla quale si può percorrere il sentiero che conduce prima all'Alpe Zocca e poi infine a Chiareggio, nostro punto di partenza. Occorre fare attenzione ad alcuni tratti ripidi e scivolosi in questo tragitto ed al fatto che se l'erba non dovesse essere stata tagliata di recente potrebbe causare qualche problema nel seguire la traccia, anche se niente di preoccupante :)